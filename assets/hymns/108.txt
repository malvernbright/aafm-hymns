*108. FAMBA MANGWANA-NGWANA*

	
Famba mangwanangwana,
Famba masikati,
Famba zuva radoka,
Famba pahusiku,
Famba no mwoyo Mutsvene,
Urege kutyisa,
Upfugame nemabvi,
Teura kwaari.


Kumbirira shamwari,
Vose unovada;
Kumbirira vavengi,
Rega kuvasiya.
Shure kwezvo kumbira
Chaunotsvaka woga
Nero zita ra Jesu
Mununuri wako.


Kana washaya nzvimbo
Yokugara woga,
Kana varipo vamwe,
Zvimwe une basa;
Simudza mwoyo wako,
Mwari anokunzwa,
Kufunga kwedu kose
Kunozibwa naye.


Kana wawona nhamo
Teura kwaari;
Naparufaro rwako
Tenda kuna Mwari;
Simba raakatipa
Rinokunda zvose,
Simba rokuteura
Kuna Mwari wedu.