123. Musi wehasha no kutya

Musi wehasha no kutya,
Musi wekuchema kwazvo,
Achazadziswa matama
Avaprofita vakare.

Achauya kuzo pisa,
Denga nenyika ne zvose,
Mutongi mukuru Jesu.
Tinogoitaseiko?

Hedzo, Manzi dzicharira,
Vachadzinzwa pa mzakuva.
Vapenyu navashakabvu,
Vanoenda kunotengeswa.
	 
Nyika inogo riridza,
Anogo shama makuva,
Zvinhu zvose zvichamuka
Zvinogopindura Ishe.

Urwo rugwaro rutsvene,
Mune zviito zva vanhu,
Runogoverengwa na’She,
Zvose zviiswe pachena.

	Part 2
Mutongi zvaakagara,
Anotonga zvinhu zvose,
Nozvo zvakanga zvavanda,
Mabasa namatamawo.

Ndinogoita Seiko?
Tsitsi dzinogobvepiko?
Anondiyamura ani?
No musi uyo wo kutya.

Mambo wohutsvene, iwe
Wakatipa Muponsi,
Tiitire tsitsi Ishe,
Musi uyo wu kutongwa.

Iwe Jesu waivo munhu,
Nenzira ye ruponiso,
Rega kundisiya zvino,
Ndive mutandwi na Mwari.
	 

Wakambonditsvakisisa,
Wakambondifira ini,
Basa rako guru, Ishe,
Haringandiponese, nhai?

	Part 3

Mutongi wakarurama,
Ndiregere zvakaipa,
Ndiitire titsi Mwari,
Musi usati wasvika.

Hongu ndinemhosva ini,
Ndinonyara mberi kwako,
Ndinochema kwazvo kwazvo,
Ndirege’re Mwari wangu.

Iwe wakamboponesa
Mukadzi wakaipisa,
Ne mbavha pamuchinjikwa,
Ndiitire tsitsi neni.

Zvikomero zvangu zvose,
Nayo minamato yangu,
Haina basa jehova,
Chete ndochemera tsitsi.

Ndiise ne hwai dzako,
Ndirege kuva ne mbudzi,
Pa rudyi rwako kudenga
Ndopa ndinoda kugara.
	 
Ndinopfugama ne tsitsi,
Ndinorwarira zvitadzo,
Hona, Mwari, moyo wangu,
Huya kuzondiponesa.

