<h3>15.Farai vatendi mangwanani ano</h3>

<p>Farai vatendi mangwananiano,<br>
    Muponisi wavanhu wazvarwa;<br>
    Chikudzai rudo rwakakomba,<br>
    Rwe ngirosi zhinji dzinoruimba:<br>
    Shoko radzakauya naro<br>
    Kuti Mwari waponwa nenyama.</p>

<p>Vafudzi vakambotaurirwa,<br>
    Vakanzwa izwi rengirosi huru,<br>
    Ndina mashoko akakomba<br>
    Kune vanhu vose pane nyika:<br>
    Dama ra Mwari rakadzika,<br>
    Jesu waponwa ndiye muponisi.</p>

<p>Ikadaro Ngirosi, pakarepo<br>
    Dzikaimbirana rwiyo rutsva;<br>
    Dzikakudza rudo rwaMwari,<br>
    Denga rikatinhira nokuimba;<br>
    Rukudzo rwa Mwari dzikaimba,<br>
    Tsitsi dzasvika pano panyika.</p>

<p>Vafudzi vakambomhanya kwazvo,<br>
    Kundoona zvavakaitirwa;<br>
    Vakadzokera ku hwai dzavo,<br>
    Vachiri kukurumbidza Mwari,<br>
    Vakaparidza zvavakaona,<br>
    Vanayayi vokutanga va Mwari.</p>

<p>Ngatirangarire tichifunga<br>
    Urwo rudo rukuru rwa Mwari;<br>
    Titarise Mwana Mutsvene,<br>
    Achienda kuno muchinjikwa;<br>
    Nengoni dzake timutevere<br>
    Tidzamare tisvike kudenga.</p>

<p>Kuti tisangane ne ngirosi<br>
    Taponeswa tichifara kwazvo;<br>
    Ndiye waponwa nezuva rino<br>
    Anozotionesa hupenyu;<br>
    Takaponeswa no rudo rwake<br>
    Tinokudza Mambo woKudenga.</p>