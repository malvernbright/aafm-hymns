*174 UNGATORE HAKO NYIKA*

_Tune: Give Me Jesus._



Ungatore hako nyika
Nerufaro rwayo rwose,
Ndinotora hangu Jesu
Nerufaro rwake rwose.
		

*_Korus_*

_Tsitsi dzake zhinji zhinji_
_Dzinokwana kune vose,_
_Ruponiso rwakakomba,_
_Runofadza iwe neni._


Ungatore hako Nyika
Nehupfumi hwayo hwose,
Ndinofadzwe naye Jesu,
Haazondinyimi chinhu.


Ungatore hako nyika
Nemichero inorwadza,
Asi ini ndine nhaka
Yehupenyu kuna Mwari.


Ungatore hako nyika
Asi unofamba woga,
Ini ndine Muponisi,
Iye Mambo wava mambo.


Ungatore hako nyika
Asi haigutsi Mweya
Ini ndinotora Jeu,
Uyo une zvinhu zvose.


Ungatore hako nyika
Uchitadza uchichema
Asi ini ndinofara,
Ndine mubatsiri wangu.