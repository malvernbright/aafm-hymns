<b>30. Changamire Muponisi</b>

<p>Changamire Mponisi!<br>
    Ishe wakambozvinzwa;<br>
    Ne zvirwadzo zvako Tenzi,<br>
    Kwakwaniswa kupona.<br>
    Changamire Mambo Jesu!<br>
    Mutakuri wemhosva;<br>
    Nako kufa kwakakomba<br>
    Takapihwa hupenyu.</p>

<p>Gwayana ra Mwari Baba,<br>
    Tonamata kwauri;<br>
    Ropa rakaparadzirwa<br>
    Isu vakarasika.<br>
    Vanhu vako vose, Ishe,<br>
    Vakatengerwa nzvimbo;<br>
    Vakazaruriwa musuwo<br>
    We bako rekudenga.</p>

<p>Changamire! Wakagadzwa<br>
    Pa chigaro chitsvene,<br>
    Hondo dzose dzo kudenga<br>
    Dzinokukurumbidza.<br>
    Unoteurira isu,<br>
    Unotireverera;<br>
    Pa Musha wako mutsvene<br>
    Unoda kutipinza.</p>

<p>Wafanira kugamuchira<br>
    Rukudzo no hutsvene;<br>
    Kukurumbidza kukuru,<br>
    Rudo rusingapere.<br>
    Tiyamurei ngirosi,<br>
    Huya nenziyo dzenyu;<br>
    Tose tiimbire Mambo<br>
    Tine moyo muchena.</p>