52 .MWEYA MUTSVENE WAMWARI

Mweya Mutsvene wa Mwari!
Gara muno mumba,
Buruka zvino nesimba,
Huya, Mweya, Huya!
	
Huya, Mweya, kufanana
Kupenya kwezuva;
Venekera mwoyo yedu,
Wonesa kuipa.

Wonesa rushava shava,
Nezvirwere zvose;
Titungamire panzira,
Panoenda va tsvene.
		
Huya serimi romoto,
Pisa mwoyo yedu,
Tichive zviteuriro
Kuna Ishe wedu.

Huya Mweya kufanana
Dova rokudenga,
Mwoyo isingabereki
Ive namapudzi.

Huya seNjiva yedenga,
Utivumbamire
Namapapiro erudo,
Noruregerero.

Huya sedutu remhepo,
Netsitsi nengoni,
Kuti vanhu vakuwone,
Nokupenya kwako.

Mweya Mutsvene waMwari!
Tarasika isu;
Buruka zvino nesimba,
Huya, Mweya, Huya!

