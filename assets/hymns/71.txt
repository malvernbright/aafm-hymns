*71. JESU NDANGA NDAKURASA*


Jesu ndanga ndakurasa,
Asi iwe wanga wandifira,
Asi nhasi ndinonyara,
Pamhidza undigamuchire.


Handine kufanira ini,
Kuitirwa idzo tsitsi,
Zvino ndinoita seyiko?
Pamhidza undigamuchire.


Ndinokuipa kukuru,
Nhasi kwandi manikidza;
Ndakatarisa kudenga,
Pamhidza undigamuchire.


Zvose zvandange ndaita,
Zvaipa ndinozvinyara;
Ishe wangu nechokwadi,
Pamhidza undigamuchire.


Ishe, Jesu, ndinochema,
Zvino ndiri pasi pako;
Ndinochemera mhosva yangu,
Pamhidza undigamuchire.